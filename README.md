4ο Νηπιαγωγείο Αγίας Βαρβάρας
Τίτλος έργου: «A.I. can be my Eye»
Θέμα: Η τεχνητή νοημοσύνη ως υποστηρικτικό και βοηθητικό εργαλείο 
Κεντρική Ιδέα του έργου: Η συμπερίληψη των ατόμων με προβλήματα όρασης στο κοινωνικό και εκπαιδευτικό πλαίσιο, αποτελεί επιτακτική ανάγκη που αφορά το ευρύτερο κοινωνικό σύνολο. Προς αυτό τον σκοπό μπορεί επιδράσει θετικά και η χρήση της τεχνολογίας. Η πρόσβαση των ατόμων με οπτική αναπηρία σε μετασχηματιστικές τεχνολογίες τεχνητής νοημοσύνης είναι δυνατό να λειτουργήσει προς όφελός τους καθώς επιτρέπει την ελευθερία και την ασφάλεια στη καθημερινότητά τους. 
Σκοπός του εν λόγω εκπαιδευτικού έργου είναι να προγραμματιστεί ένα αυτοοδηγούμενο όχημα το οποίο θα έχει τη δυνατότητα με τη χρήση της Τεχνητής Νοημοσύνης να μετακινήσει ένα άτομο με προβλήματα όρασης προς έναν επιθυμητό προορισμό. Το εν λόγω όχημα θα έχει την ικανότητα να αλληλεπιδρά με το περιβάλλον και τα άλλα οχήματα μέσω εξαιρετικά ανεπτυγμένων συστημάτων αισθητήρων, πλοήγησης και ασύρματης διασύνδεσης κάνοντας εφικτή τη μετακίνηση χωρίς την ανάγκη εμπλοκής ανθρώπινου παράγοντα. 
Περιγραφή Διδακτικού Σεναρίου	
Στόχοι: 
Οι μαθητές επιδιώκεται να:
•	Αντιληφθούν τα θετικά αποτελέσματα της τεχνητής νοημοσύνης
•	Αποκτήσουν δεξιότητες προγραμματισμού
•	Καλλιεργήσουν κοινωνικές δεξιοτήτες όπως η ενσυναίσθηση και ο σεβασμός προς την διαφορετικότητα
•	Αποκτήσουν δεξιότητες θετικής αλληλεπίδρασης και επικοινωνίας
•	Χρησιμοποιήσουν με εποικοδομητικό τρόπο εφαρμογές τεχνητής νοημοσύνης
•	Εξασκηθούν στην επίλυση προβλημάτων

Μεθοδολογία Μάθησης:
•	Διερευνητική Μάθηση
•	Συνεργατική Μάθηση
•	Μάθηση μέσω STEAM

Α΄Φάση - Προετοιμασία: Εισαγωγή στη θεματική. Οι μαθητές θα προβληματιστούν αναφορικά με τις ανάγκες των ατόμων με οπτική αναπηρία μέσω της προβολή βίντεο και εικόνων. Θα δημιουργηθεί εννοιολογικός χάρτης ως ανίχνευση της πρότερης γνώσης γύρω από τη συγκεκριμένη θεματική. Παράλληλα τα παιδιά θα εξοικειωθούν με εφαρμογές τεχνητής νοημοσύνης ώστε να αντιληφθούν τη χρήση και τη λειτουργία τους.
Β΄Φάση - Υλοποίηση: Οι μαθητές εργάζονται σε ομάδες και σχεδιάζουν τη μακέτα που θα χρησιμοποιηθεί για το αυτοοδηγούμενο όχημα. Προχωρούν στη δημιουργία των επιμέρους στοιχείων μέσω της 3D εκτύπωσης. Ως τελικό στάδιο της υλοποίησης, προγραμματίζουν το ρομποτ να κινηθεί προς τον προορισμό που κάθε φορά θα επιλέγουν. 
Γ΄Φάση – Διάχυση – Αξιολόγηση: Παρουσίαση και κοινοποίηση του έργου σε κάθε μέλος της μαθητικής και τοπικής κοινότητας μέσω της επίσημης ιστοσελίδας του σχολείου. Αξιολόγηση μέσω ψηφιακών και έντυπων ερωτηματολογίων. 

Προγράμματα που θα χρησιμοποιηθούν: 
GoodMaps: Προσφέρει καινοτόμο πλοήγηση εσωτερικών χώρων βάσει τεχνητής νοημοσύνης που δίνει σε όλους την ελευθερία και την αυτονομία να ανακαλύψουν και να αλληλεπιδράσουν με τον κόσμο γύρω τους
Tinkercad: Πρόγραμμα μοντελοποίησης 3D εκτύπωσης

Εξοπλισμός: 
•	3D Printer – Creality 3D Enfer – 3S1 - Κόστος: 444,80
https://www.why.gr/%CE%BA%CE%B1%CF%84%CE%B1%CF%83%CF%84%CE%B7%CE%BC%CE%B1/open-hardware/3d-printing/3d-printer-creality-3d-ender-3-s1/ 
•	mbot2 - Κόστος 180,00
https://eduk8.gr/product/mbot-2/?utm_source=Google%20Shopping&utm_campaign=Edu%20GShop&utm_medium=cpc&utm_term=16046&gad_source=1&gclid=CjwKCAiA_OetBhAtEiwAPTeQZ1eob5zIIl_P__1j2Kw8W1V_hvO9yFPN7T5ZznYaaVduaJYXMspVfRoCnWkQAvD_BwE 
•	Νήμα 3D εκτυπωτή σε χρώμα άσπρο - Κόστος : 20,89 
https://www.why.gr/%CE%BA%CE%B1%CF%84%CE%B1%CF%83%CF%84%CE%B7%CE%BC%CE%B1/open-hardware/3d-printing/%ce%bd%ce%ae%ce%bc%ce%b1-3d-%ce%b5%ce%ba%cf%84%cf%85%cf%80%cf%89%cf%84%ce%ae-1kg-1-75mm/ 
Συνολικό Κόστος: 645,69
